# Reversi και MiniMax
Το πρόγραμμα αυτό είναι μία απόπειρα να ελεγχθούν οι ικανότητες ενός τεχνητού πράκτορα που βασίζεται στον αλγόριθμο `Minimax`.
Συγκεκριμένα χρησιμοποιείται ο αλγόριθμος `Minimax` με πριόνισμα `α-β`.
Για τον σκοπό αυτό χρησιμοποιήθηκε το επιτραπέζιο παιχνίδι `Reversi/Othello`.

## Ορισμός του Παιχνιδιού - `game.py`
Ο ορισμός του παιχνιδιού έλαβε χώρα στο αρχείο `game.py`.
Κάθε κατάσταση του παιχνιδιού αντιμετωπίζετε ως ένα αντικείμενο της κλάσης `Game`, αυτό για να είναι άμεσα προσβάσιμα όλα τα στοιχεία που σχετίζονται με αυτές.
Οι μέθοδοι που ορίστηκαν στην κλάση είναι:
* Μέθοδος `__init__`: Αρχικοποιεί την κλάση `Game` με τις μεταβλητές `self.current_player` (με την τιμή -1 αφού ο μαύρος παίκτης παίζει πρώτος), τον πίνακα `self.board` που αναπαριστά το πλαίσιο του παιχνιδιού και την ιδιωτική λίστα `self.__direction` που έχει όλες τις δυνατές κατευθύνσεις με αρχή μία δεδομένη θέση.
* Μέθοδος `__str__`: Παρακάμπτει την ήδη υπάρχουσα μέθοδο της Python ώστε κάθε φορά που εκτυπώνεται ένα αντικείμενο της κλάσης να εκτυπώνεται μία αισθητικά όμορφη αναπαράσταση του πλαισίου.
* Ιδιωτική μέθοδος `__getString`: Επιστρέφει το κατάλληλο σύμβολο ανάλογα με την τιμή του πίνακα στη δοσμένη ως όρισμα θέση.
* Στατική Ιδιωτική μέθοδος `__isOnBoard`: Ελέγχει αν η δοσμένη ως όρισμα θέση είναι εντός ή εκτός του πίνακα.
* Ιδιωτική μέθοδος `__isEmpty`: Ελέγχει αν η δοσμένη ως όρισμα θέση είναι κενή ή όχι.
* Ιδιωτική μέθοδος `__incrementUntilSameColor`: Εδώ γίνεται ένας περίπλοκος έλεγχος.
  Σύμφωνα με τους κανόνες του Reversi για να θεωρηθεί μία κίνηση έγκυρη πρέπει η θέση στην οποία θα τοποθετήσει δίσκο του ένας παίκτης να περικλείει μια ακολουθία (κάθετη, οριζόντια ή διαγώνια) δίσκων του αντιπάλου.
  Έτσι η μέθοδος αυτή παίρνει ως όρισμα τη θέση στην οποία ο εκάστοτε παίκτης θέλει να τοποθετήσει ο εκάστοτε παίκτης τον δίσκο του και μία από τις διαθέσιμες κατευθύνσεις.
  Στη συνέχεια προσαυξάνει τις συντεταγμένες της θέσης κατά τη διεύθυνση αυτή και σταματάει μόνο όταν συναντήσει δίσκο του ίδιου παίκτη με δίσκος του αντιπάλου στο ενδιάμεσο ή όταν συναντήσει κενή θέση ή όταν βγει εκτός του πίνακα.
  Στην πρώτη περίπτωση επιστρέφει τη θέση στην οποία κατέληξε και `True`, διαφορετικά επιστρέφει `None` και `False`.
* Ιδιωτική μέθοδος `__flipsTokens`: Εδώ ολοκληρώνεται ο έλεγχος της προηγούμενης μεθόδου.
  Με βάση τα αποτελέσματα της `__incrementUntilSameColor` επιστρέφει μία λίστα με τις θέσεις που περιέχουν δίσκους του αντιπάλου οι οποίοι πρέπει να αλλάξουν χρώμα.
  Είναι προφανές ότι αν η λίστα αυτή είναι κενή, η κίνηση δε θεωρείται έγκυρη.
* Μέθοδος `isValid`: Ελέγχει αν η δοσμένη ως όρισμα κίνηση είναι έγκυρη με τη βοήθεια των μεθόδων `__isOnBoard`, `__isEmpty` και `__flipsTokens`.
* Μέθοδος `hasValid`: Ελέγχει αν ο εκάστοτε παίκτης έχει διαθέσιμες κινήσεις.
* Μέθοδος `getValid`: Επιστρέφει όλες τις διαθέσιμες κινήσεις του εκάστοτε παίκτη.
* Μέθοδος `makeMove`: Εκτελεί την κίνηση που δέχεται ως όρισμα, εφόσον είναι έγκυρη, και αλλάζει το χρώμα των δίσκων του αντιπάλου, όπως ορίζεται από τους κανόνες.
* Μέθοδος `isFinished`: Ελέγχει αν το παιχνίδι έχει ολοκληρωθεί, αν δεν υπάρχουν κενές θέσεις.

## Παίκτες και λειτουργικότητα - `players.py`


## Εκτέλεση